16
Quin urbes plaudunt tristes cecidisse catenas,
Queis constricta diu paxque salusque fuit.
'lestis Roma mihi fueris, captiva tot annos,
Fato pontificis squallida facta tui.
Ο quoties superis lacrimans pia thura ferebas,
Auxilio duris rebus adesse velintl
Ο quoties gemebunda aiebas: sidus amatuml
Quando iterum radiis laeta calebo tuis?
Pone modum lacrimiS, diuturnas mitte querelas:
(lordi Francisco est sors tua spesque tua.
CerniS, ut inductas satagat dispellere nubes,
Et coelo solem restituisse suo‘l
Ut properet primam summo pastore beare,
Sola velut tanti meta laboris eras?
Pontifices coluisse sacros, Romaeque favere
Austriacae semper gloria stirpis erat.
Haec pietas per avos constanter perque nepotes
Ibat, et eluxit sedulitate sacra. ’
Caesarei sedenim maiorum parcite manes:
Hinc quoque Francisco gloria prima venit.
Nec Romam recreare fuit satis: amplior isthinc
Magna patris patriae pectora curo movet.
Viderat afflictas gentes convulsaque regna,
luraque non proprio stare verenda loco.
Sedibus extorres reges populosque gementes
Praesentem querula poscere voce manum.
-At mihi dicebat, siquam fortuna dedisti,
Decretum est aequi prorsus habere vicem.
Bella gerant alii, quos auri saeva cupido
Vexat, me populos pace beare iuvat.
Dixit: concilium regum mox laeta Vienna ·
Excipit, hospitibus iure superba suis.
consulitur. Tandem maiestas cuique vetusta
Et ius et legum redditur integritas.

¹Arbiter Europae, columen prope totius orbis,
Dic , age, quis tanti nominis alter erat?

Crassus opes habeat, Pompeio cede triumphos,
Noscat Alexandrum terra patensque mare.

Arbiter Europae dum diceris, omnia vincis,
Nec, tibi quod'donet gloria, maius habet.

 

